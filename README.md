# job_platform

Bu proje, Engelli ve Yaşlılara Yardımcı İş Platformu adlı bir mobil uygulamanın geliştirilmesini kapsamaktadır. Amacımız, yaşlı ve engelli bireylerin günlük hayatlarını kolaylaştırmak için ihtiyaç duydukları hizmetlere hızlı ve güvenli bir şekilde erişmelerini sağlamaktır. Aynı zamanda, bu hizmetleri sunacak bireyleri, özellikle öğrencileri, ek gelir elde edebilecekleri güvenilir bir platformda bir araya getirmektir.
Uygulama üzerinden kullanıcılar, "Eczaneye gitme", "Market alışverişi yapma" gibi günlük işlerini belirli bir ücret karşılığında ilan olarak oluşturabileceklerdir. Hizmet sağlayıcılar, bu ilanlara başvurarak işverenin belirlediği görevi tamamlayabileceklerdir. İşverenler, hizmet sağlayıcıları hız, naziklik ve güvenilirlik gibi kriterlere dayalı bir puanlama sistemi ile değerlendirebilecek, böylece daha güvenli bir iş modeli oluşturulacaktır.
Bu platform, bir yandan yaşlı ve engelli bireylerin hayatını kolaylaştırırken, diğer yandan öğrencilere maddi destek sağlayarak toplumun her iki kesimine de fayda sağlamayı amaçlamaktadır. Kullanıcı dostu ve erişilebilir bir mobil uygulama olarak tasarlanacak sistem, güvenilir bir hizmet ağı oluşturarak sosyal sorumluluk bilinciyle hareket eden bir iş modeli sunacaktır.
